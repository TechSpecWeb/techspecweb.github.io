---
title: Together we advance_gaming tapahtuma toi ensimmäiset RDNA3-näytönohjaimet julki  
---
Tilaisuudessa esitelty Radeon RX 7900 sarjan näytönohjaimille tuotu RDNA 3 -arkkitehtuuri lupaa uuden
kehitysaskeleen näytönohjainsuunnittelussa tuomalla uusia ominaisuuksia kuluttajien saataville mm. hyödyntämällä
tekoälysovelluksia ja modulaarista, pienemmistä siruista koostuvaa chiplet-kokonaisuutta.

Pelkän suorituskyky- ja tehokkuusparannuksien lisäksi AMD lupaa edelliseen RDNA 2 -arkkitehtuuriin verrattaessa
50% parempaa suorituskykyä virrankulutukseen verrattaessa, mainostaen sen samalla olevan markkinoiden paras. 

Myös edellisen sukupolven Infinity Cache teknologiaa on kehitetty ja pienet mikrosirut on yhdistetty toisiinsta
5,3 TB/s sisäisellä kaistalla, koostaen 58 miljardista transistorista koostuvan arkkitehtuurin.

Säteenseurantaa on joissain yhteyksissä pidetty AMD:n akilleen kantapäänä Nvidian kanssa kilpailtaessa, mutta
uuden sukupolven 7900-sarja lupaa korkeintaan 50% parempaa säteenseurannan suorituskykyä 6900-sarjaan verrattaessa.

Radiance Display Enginen värikylläisyys kattaa 68 miljardia värisävyä 12-bittisellä HDR ja DisplayPort 2.1 tuella.

Yhteensopivien mediatoistimien avulla jo Intelin Arc näytönohjaimilla kehuttu AV1-median enkoodaus ja dekoodaus
mahdollistuu luvaten jopa värikylläistä 8K-kuvanlaatua.

Samassa yhteydessä AMD julkisti ensimmäiset uutta arkkitehtuuriaan käyttävät näytönohjaimet:
Radeon RX 7900 XT ja Radeon RX 7900 XTX mallit. Molemmat näytönohjaimet hyödyntävät GDDR6-muistia,
mutta tehokkaammassa XTX mallissa muistia on 24 Gb XT mallin 20 Gb sijaan. Vastaavasti laskentayksiköiden lukumäärä on
96 ja 84 sekä tyypillinen peliaikainen laskentataajuus 2300 MHz ja 2000 MHz XTX mallin hyväksi.

Näytönohjaimet saapuvat myyntiin 13. joulukuuta. XT:n hinta on 899 dollaria, joka on valuuttakurssien ja Suomen arvonlisäveron
jälkeen arviolta 1145 euroa ja XTX mallille vastaavat ovat 999 dollaria ja 1280 euroa.

Vielä ei julkaista vertailevia suorituskyky mittauksia Nvidian tai Intelin näytönohjaimia vastaan, mutta
valmistajasta riippumattomia mittauksia oletettavasti tullaan näkemään testaajien toimesta lähempänä myyntiintulon ajankohtaa.

