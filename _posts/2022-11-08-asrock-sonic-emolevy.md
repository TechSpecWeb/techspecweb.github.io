---
title: ASRock juhlistaa Sonicia teemaan sopivalla emolevyllä
category: [ASRock, emolevy, Sonic]
---
ASRock julkaisee Z790-piirisarjan emolevyn juhlistamaan SEGAn uutta Sonic Frontiers peliä. Koko nimeltään ASRock Z790 PG SONIC tukee sekä näytönohjaimille että myös muille lisäkorteille ja SSD-muisteille PCI-Express 5.0 -liitäntää. Muistituki kattaa DDR5-teknologian 128 GB asti ja I/O-liitännöissä on panostettu nopeisiin USB-C- ja Ethernet-portteihin. Emolevy on koristeltu Sonic-teeman mukaisesti eikä teema jää ainostaan rautatasolle, vaan myös BIOS-käyttöliittymä ottaa osaa teemaan. ASRockin Chris Lee kuvaileekin emolevyn heijastavan ominaisuuksiltaan ja ulkonäöltään Sonicin nopeutta.

Saatavuus- tai hintatietoja ei vielä ole saatavilla, mutta TheLostSwede epäilee kyseessä olevan rajoitettu erä ainoastaan Aasian markkinoille.
<img src="https://www.asrock.com/news/images/20221107-3.png">

Lähteet: [ASRock](https://www.asrock.com/news/index.asp?iD=5044), [TheLostSwede](https://www.techpowerup.com/300088/asrock-z790-pg-sonic-leaks-most-likely-limited-edition-for-the-asian-market)