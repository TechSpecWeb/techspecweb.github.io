---
title: Gigabyte ja Teamgroup saavuttivat 8000 Mhz muistikellotaajuuden
category: [Gigabyte, Teamgroup, XMP, muisti]
---
Gigabyte ja Teamgroup ovat tehneet yhteistyötä entistä nopeampien DDR5-muistien XMP-profiilien yhteensovittamiseksi Z790-piirisarjan emolevyille. Gigabyten Z790 Aorus Xtreme ja Master emolevyille on saavutettu 8000 MHz kellotaajuus käytettäessä Teamgroupin T-Force Delta RGB ddr5 muisteja. Yhteistyön tuloksena on onnistuttu kasvattamaan muistien kellotaajuutta ja emolevyjen yleistä vakautta lähtien 7600 MHz nyt saavutettuun 8000 MHz. Riittävän vakauden saavutettuaan muistit on lisätty emolevyn tukemien muistimoduulien [listaan](https://www.gigabyte.com/Motherboard/Z790-AORUS-MASTER-rev-10/support#support-memsup).

Ylikellotuksen helpottamiseksi uusi XMP-profiili on lisätty emolevyjen BIOS-asetuksiin. On kuitenkin huomioitava, että tällä hetkellä riitäväksi todettu vakaus on saavutettu ainoastaan edellä mainituilla Teamgroupin muistimoduuleilla, eikä takeita vastaavasta suorituskyvyn parantamisesta ole takeita muilla muisteilla.

Lähde: [Gigabyte](https://www.gigabyte.com/Press/News/2039)