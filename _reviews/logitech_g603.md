---
title: Logitech G603
categories: [hiiri, logitech]
---
# Halvan tuntuinen, mutta laadukas

Valmistaja kuvailee hiiren mullistavan langattomien pelihiirien markkinoita yhdistämällä Logitechin HERO-sensoritekniikan ja LIGHTSPEED-langattomuuden tarjoamaan luokkansa parasta suorituskykyä langallisiin malleihin verrattuna ja 10-kertaa paremmalla energiatehokkuudella. Nimensä mukaisesti hiiri on osa Logitechin pelaajille suunniteltua G-sarjaa, kuuluen sarjan keskihintaluokkaisiin malleihin.

Tällä hetkellä hiiri on saatavilla lukuisilta sekä kotimaisilta että ulkomaisilta Suomeen toimittavilta kauppiailta. Kirjoitushetkellä hiiri on ostettavissa
vajaan 63 € hintaan ja heti lähetettävissä.

HERO-tunnistimen myötä osoittimen tarkkuus on säädettävissä välillä 200 - 12 000 dpi, maksimikiihtyvyyden ollessa yli 40 G ja maksiminopeuden yli 400 IPS.
Hiiressä on kuusi painiketta. Tavallisten mouse1-, mouse2- ja rullapainikkeen lisäksi hiiren vasemmalla puolella on kaksi painiketta peukalolle ja keskellä hiirtä oleva DPI:n vaihto painike. Näippäinasettelu yhdessä muotoilun kanssa tekevät hiiren oikeakätisille suunnitelluksi. Pääpainikkeille luvataan 20 miljoonaa napsautusta ja muovijaloille 250 km kestävyyttä. DPI-vaihtoehdot ovat värikoodattavissa Logitech Gaming Software -ohjelmistossa ja tämä väri ilmaistaan vaihtopainikkeen vieressä olevalla valolla. Muita valoefektejä hiiressä ei ole. 
Kooltaan hiiri on 12,4 x 6,8 x 4,3 cm (K x L x S) ja massaltaan paristojen kanssa 135,7 g, mitkä tekevät siitä fyysisiltä mitoiltaan keskikastiin kuuluvan pelihiiren.

Hiiri toimii kahdella AA-paristolla, jotka ovat helposti vaihdettavissa ilman työkaluja. Kämmenpinnan vastainen osa irtoaa kevyesti ylöspäin nostettaessa ja paljastaa paristojen sekä Bluetooth-lähettimelle tarkoitetun, mukana kuljettamista tarkoitetun paikan. Vaikka yläosa irtoaakin helposti, niin se pysyy kuitenkin käytön aikana tukevasti paikallaan. Riippuen paristoista pelikäytössä niiden voidaan olettaa kestävän 500 tuntia ja virtaasäästävässä LO-tilassa 18 kuukautta.

Hiirtä valmistetaan ainoastaan mattamusta ja -harmaa värisenä. Muovinen pinta täysin tasaista ja tuntuu melko liukkaalta. Materiaalivalinta tekee hiirestä hieman halvan tuntuisen ja aiheuttaa kosketettaessa pientä ääntä kämmenpinnan liikkuessa hiirellä.

Käyttöjärjestelmä tuki hiirelle löytyy ainakin Windows 7 ja Mac OSX 10.10 versioista tuoreempiin järjestelmiin. Laitteessa tulee olla USB A-tyypin mukainen portti
mukana tulevaa Bluetooth-vastaanotinta varten. Kuten useimmilla Logitechin pelituote malliston tuotteilla myös G603-hiirellä on käytettävissä Logitech Gaming Software.
Ohjelma sallii viiden käyttäjän itsensä määrittelemän DPI-asetuksen asettamisen ja makrojen ohjelmoinnin hiireen. Asetusprofiilit voidaan tallettaa hiiren muistiin, jotta ne ovat helposti siirrettävissä toiselle laitteelle. 

Kilpailevilta valmistajilta on saatavilla samankaltaisilla ominaisuuksilla suurinpiirtein samaan hintaan [Corsair Harpoon RGB Wireless](https://hinta.fi/1609109/corsair-harpoon-rgb-wireless?l=1) ja [Razer Deathadder v2 X Hyperspeed](https://hinta.fi/3093614/razer-deathadder-v2-x-hyperspeed).

